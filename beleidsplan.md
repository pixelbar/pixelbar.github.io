---
layout: default
title: Beleidsplan 2018-2019
---

# Beleidsplan 2018-2019

<p class="message">
  Note: this page is in Dutch only
</p>

## Inhoud:

* [Gegevens](#gegevens)
* [De hacker community](#de-hacker-community)
  * [Achtergrond](#achtergrond)
  * [Visie](#visie)
  * [Missie](#missie)
  * [Propositie](#propositie)
* [Onze organisatie](#onze-organisatie)
  * [Het bestuur](#het-bestuur)
  * [Samenwerking](#samenwerking)
* [Uitvoering](#uitvoering)
  * [Workshops](#workshops)
  * [Projecten](#projecten)
  * [Omvang](#omvang)
* [Financiën](#financin)
  * [Inkomsten](#inkomsten)
  * [Kosten](#kosten)
* [Toekomst](#toekomst)
  * [Werven van sponsors](#werven-van-sponsors)
  * [Werkgelegenheid en projecten](#werkgelegenheid-en-projecten)

> Onze hackerspace is transparant en toegankelijk voor iedereen. Het belang van de hackerscene is onmisbaar in een democratie. Daarom streven wij voor een (culturele) ANBI status, ten behoeve van het onderhouden van deze cultuur in Rotterdam.

# Gegevens

**Statutaire naam:** Stichting Pixelbar<br />
**Adres:** Vierhavensstraat 56, 3029BG Rotterdam<br />
**KVK:** 63989255<br />
**RSIN:** 855478172<br />
**SBI-code:** 94994

# De hacker community

## Achtergrond
De term hackerspace is ontstaan in Duitsland, waarin de [Chaos Computer Club](https://en.wikipedia.org/wiki/Chaos_Computer_Club) het voortouw nam, sinds 1981. Zij hebben momenteel zo’n 5.500 leden en organiseren jaarlijks een evenement welke tussen de 10.000 en 12.000 bezoekers aantrekt. Een hackerspace wordt vaak omschreven als een fysieke ruimte, waar mensen met gemeenschappelijke interesse, meestal in wetenschap, technologie, digitale en elektronische kunst elkaar kunnen ontmoeten en samenwerken. Het kan gezien worden als laboratorium voor iedereen, atelier, werktuig-plaats, workshop ruimte en/of studio waar mensen van diverse achtergrond kunnen samenkomen om materiaal, werktuigen en kennis te delen en om dingen te maken.

De projecten welke ontstaan in een hackerspace hebben vaak verschillende intenties. Aantonen van risico’s bij publieke instanties, de mogelijkheden van techniek(en) tonen, als kunst of uiteindelijk zelfs als commercieel product.

De stichting is ontstaan op Campzone, een outdoor LAN (computer) evenement, welke elk jaar wordt georganiseerd. Elk jaar vormen zich een groep mensen met een verschillende achtergrond om gezamenlijk projecten op te zetten. Naarmate de kennisgroep groter werd, is er besloten workshops te geven om mensen enthousiast te maken datzelfde te doen.

Lees meer over de hacker community: [https://en.wikipedia.org/wiki/Hacker_culture](https://en.wikipedia.org/wiki/Hacker_culture)

## Visie
Pixelbar is een community van onderzoekers onafhankelijk van leeftijd, geslacht, afkomst, geaardheid, welke streeft naar vrijheid van informatie en kennis bevordering.

## Missie
Pixelbar heeft als doelstelling het stimuleren van raakvlakken tussen kunst, technologie en innovatie. Het biedt de ruimte voor het verrichten van alle verdere handelingen, die met de vorenstaande in de ruimste zin verband houden of daartoe bevorderlijk kunnen zijn. De manier waarop Pixelbar bovengenoemde probeert te bereiken is door:

* Het faciliteren van ontmoetingsruimte en projectruimte voor onderzoekers en hobbyisten op het gebied van technische innovaties.
* Het faciliteren van apparatuur en gereedschap om projecten te ondersteunen.
* Het verzamelen, tentoonstellen en (trachten) functioneel houden van klassieke technologie.
* Het organiseren van lezingen, workshops en bijeenkomsten.
* Het uitwisselen van kennis en ervaring tussen betrokken personen.
* Het delen van kennis en ervaring met geïnteresseerden.

## Propositie
Rotterdam is een maakstad en de industrie, overheid, bedrijfsleven en kennisinstellingen werken nauw samen om Rotterdam en heel Nederland op een duurzame manier economisch vooruit te brengen.

Uiteindelijk gaat het om mensen welke met elkaar samenwerken, mensen met ambitie, welke nieuwe kansen zien en elkaar helpen om de wereld te laten zien dat Rotterdam een toonaangevende speler is.

De hackerspace brengt mensen met verschillende achtergronden met elkaar in verbinding. Samen brengen zij de kennis bij elkaar die nodig is om dat verschil te maken.

# Onze organisatie

## Het bestuur
Het bestuur is verantwoordelijk voor het beleid, financieel beheer en de interne- en externe communicatie. De bestuursleden genieten voor hun werkzaamheden _geen beloning_.

- David van Leeuwen, voorzitter
- Roy van Dongen, secretaris-penningmeester
- ???

Het bestuur heeft de zorg voor de dagelijkse gang van zaken met betrekking tot het functioneren van de stichting. De taken worden verdeeld onder onze bestuursleden.

## Samenwerking
De haalbaarheid van projecten en de organisatie zijn afhankelijk van de deelnemers en samenwerking met andere partijen (bijvoorbeeld IFCAT foundation, Awkward en Coderdojo Rotterdam). Pixelbar laat zich ondersteunen en adviseren op gebied van o.a.:

- financieel beleid
- communicatie
- uitvoering van projecten

# Uitvoering

## Workshops
Onze missie is om kennis te delen. Uiteraard kan dat op verschillende manieren, maar workshops (in een persoonlijke setting) is het meest effectief. Pixelbar wil mensen enthousiast maken; want stel je voor dat je thuis je eigen LED verlichting kan maken en aansluiten op andere apparaten.

Deze workshops worden gegeven aan particulieren. Het maakt bijvoorbeeld leren programmeren een leuke en sociale ervaring. Pixelbar wil hieraan bijdragen en het programmeren met electronica toegankelijk maken.

## Projecten
De projecten komen ten alle tijden uit de deelnemers. Soms gaat dit om de thuis situatie te verbeteren door middel val computer gestuurde elektronica, of software welke een proces vereenvoudigd voor een bepaalde handeling. Als hackerspace willen we informatie toegankelijk maken en open-source via: [https://github.com/pixelbar](https://github.com/pixelbar) en onze wiki: [https://wiki.pixelbar.nl](https://wiki.pixelbar.nl)

De deelnemers hebben verschillende achtergronden: studenten, bedrijfsleven, kunstenaars en overheid. Maar er is een gezamenlijk doel, maar er wordt altijd aan een gemeenschappelijk doel gewerkt. Dit wordt vaak bewezen tijdens hackathons, waar Pixelbar met regelmaat aan deelneemt.

Daarnaast zijn we op zoek naar samenwerkingen met bijvoorbeeld Studio Roosegaarde, Tweetonig of andere bedrijven. We vormen een collectief van initiatiefnemers en talentvolle makers. Iets wat aansluit bij het Rotterdamse bedrijfsleven en deelnemers zoekende om hiervan een carrière te maken.

## Omvang
“Hackers” hebben wellicht een slechte naam, maar niets is minder waar. Het is een cultuur wat al jaren lang bestaat en in Nederland sterk aanwezig is. IFCAT foundation is de grondlegger van het OHM festival, wat georganiseerd is om hackers bij elkaar te brengen om te sparren en kennis te delen. De hacker community heeft zijn eigen manieren van communiceren, via IRC een welbekende chat applicatie in deze wereld. Een eigen energie drank wat is ontstaan in Duitsland: Club Mate en vele andere eigenaardigheden.

Pixelbar heeft geen commercieel karakter en heeft ook niet de ambitie om een makerspace of bar te worden, zoals andere partijen in Rotterdam doen. Het gaat bij ons om slechts één ding: cultuur. Uiteraard heeft het ook andere raakvlakken, zoals onderwijs en werkgelegenheid. Primair willen we een cultuur behouden, welke een diepe oorsprong heeft in Nederland.

# Financiën

## Inkomsten
De activiteiten van Pixelbar worden gefinancierd door giften, sponsoring en donaties van deelnemers en andere instanties. Pixelbar werkt met deelnemers welke periodiek een bedrag storten. Daarnaast wordt er regelmatig contact gelegd met scholen, instellingen en bedrijven om projecten uit te voeren waarvan de opbrengst bestemd is voor Pixelbar.

## Kosten
Bij een hackerspace draait het immers om een fysieke locatie, dus zijn de kosten grotendeels te relateren aan huur en onderhoud van de locatie. Andere kosten zijn te relateren aan:

- kosten apparatuur (aanschaf soldeer-apparatuur en andere gereedschap)
- (basis)materiaalkosten voor projecten (elektronica)
- kosten deelname aan evenementen en organiseren van evenementen (bij de Keilewerf)
- workshop materiaal (flip-overs, documentatie drukwerk, beamer)
- promotie materiaal (tshirts, flyers, visite kaartjes)

# Toekomst

Pixelbar is ervan overtuigd de doelstellingen te behalen, zeker gezien het animo voor een hackerspace in Rotterdam. Bovendien is Pixelbar er van overtuigd dat deze deelnemers, de makers uit Rotterdam, initiatieven zullen starten die bekend worden en een verschil zullen maken.

## Werven van sponsors
Pixelbar hanteert een brede aanpak om sponsors te werven:

- _Particulieren_: ook wel “deelnemer” genoemd, welke bijdraagt om de space in stand te houden en daarmee centraal staat bij de hackerspace.
- _Bedrijven_: wil Pixelbar ook de kans bieden haar medewerkers toegang te bieden en/of in innovatie te investeren vanuit Rotterdam door de space in stand te houden.

## Werkgelegenheid en projecten
Pixelbar werkt niet in opdracht van, en niet mee aan commerciële producten voor andere organisaties. Echter kan het voorkomen dat er samenwerkingen ontstaan, met een gemeenschappelijk en/of maatschappelijk karakter.

Daarnaast werkt Pixelbar niet mee aan recruitment, maar bieden we wel haar deelnemers de mogelijkheid hun project een vervolg te geven bij andere organisaties welke interesse tonen.